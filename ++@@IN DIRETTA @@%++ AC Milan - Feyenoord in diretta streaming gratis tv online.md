Il Milan deve rimontare la sconfitta dell'andata contro il Feyenoord se vuole staccare il pass per gli ottavi della  Champions League 2024-2025. La squadra di Sergio Conceiçao dovrà ribaltare la sconfitta per 1-0 subita nella partita di Rotterdam: si gioca allo stadio Giuseppe Meazza di Milano con fischio d’inizio alle ore 18:45. Diretta TV e streaming su Sky e Sky GO.


Il Diavolo, che viene dalla vittoria in casa contro il Verona, non può sbagliare come accaduto allo stadio de Kuip e dovrà fare una partita completamente diversa da quella di sette giorni fa in Olanda: la rete del brasiliano Paixao mette il Feyenoord in leggero vantaggio nella corsa alla qualificazione ma la squadra di Sergio Conceiçao ha tutto a disposizione per poter ribaltare la situazione.

In caso di vittoria del Milan per 1-0 o con gol di scarto si andrà ai supplementari, ed eventualmente ai rigori, per la perfetta parità nel doppio confronto. A San Siro è atteso il tutto esaurito e c'è grandissima attesa da parte dei tifosi rossoneri per questo incontro, visto che potrebbe regalare il derby di Milano agli ottavi di finale.

